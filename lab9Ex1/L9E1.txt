Ici-pici pocok vagyok,
Felkelni én nem akarok.
Paplan alatt a melegben,
Úgy durmolok, mint egy medve.

Pocok mama minden reggel,
Ébresztget egy apró verssel.
Ébredj pici pocokom,
Töltsük meg a pocakod.

Ha pocakom ezt meghallja,
Oldalba bök, ugorj talpra!
Uccu, szaladj a konyhába,
Harapj nagyot a kalácsba.

Igyál hozzá meleg tejet,
A pocakod így tellik meg.
Mosakodás, öltözködés,
Az oviból nehogy elkéss!